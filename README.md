# Vodič za fotografiju

**Sadržaj:**
1. Uvod
2. Fotoaparat
3. Objektiv
4. Modovi fotoaparata

## Uvod ##

Fotografija nastaje usled delovanja svetla ili elektromagnetne radijacije putem električne reakcije na digitalni senzor ili putem hemijske reakcije na foto film.

Na kvalitet fotografije utiču sledeće stvari (po značaju):
1. Fotograf
2. Scena
3. Svetlo
4. Objektiv
5. Fotoaparat

Jasno je da je za dobru fotografiju pre svega važno oko i veštine fotografa a zatim i sam kadar, odnosno priča koju on priča. Ove dve veštine - kako prepoznati zanimljivu scenu i kako napraviti najbolji kadar su veštine koje se stiču iskustvom i izučavanjem dela velikih autora (bilo slikara ili fotografa).

Svetlo, objektiv i fotoaparat su tehničke stavke o kojima ću govoriti detaljnije.

## Fotoaparat

Fotoaparat je optički uređaj koji ima mogućnost snimanja slika na fizički medijum - film ili memorijsku karticu. Svetlost reflektovana sa stvarnih objekata ulazi kroz otvor fotoaparata (najčešće objektiv) i pada na fotoosetljivu površinu - film ili digitalni senzor na kome izaziva reakciju. 
Količina, odnosno jačina reakcije zavisi od nekoliko stvari:
- Veličine fotoosetljive površine
- Širine otvora blende (eng. apperture)
- Trajanja izloženosti svetlu (eng. exposition time)
- Brzine odnostno osetljivosti fotoosetljive površine (eng. film speed)

### Veličina senzora (filma)

Fotoaparati mogu imati senzore, odnosno filmove, različitih veličina. 

Kod starih analognih fotoaparata najčešća dimenzija filma je bila 35mm film. Ovo je bio takozvani normalni format (eng. full frame) koji su koristili i naši roditelji u njihovim fotoaparatima. Sem ovog formata postoje i manji formati od 8mm do 28mm (eng. crop frame), kao i veći - srednji format (oko 70mm, eng. medium format) i veliki format (120mm, eng. large format).

### Vrste fotoaparata

Grubo, fotoaparati se dele na modele sa ugrađenim objektivima (potrošački modeli) i modele sa izmenjivim objektivima (SLR i sistem modeli). 
Potrošački modeli nemaju ogledalo ispred senzora i najčešće nemaju ni vizir, već fotograf koristi zadnji displej da bi video kadar.

![DSLR vs Mirorless](https://github.com/meeroslav/vodic-za-fotografiju/blob/master/dslr_vs_mirrorless_cutaway_diagram.jpg)

SLR fotoaparati su aparati sa jednim ogledalom (eng. SLR - single lens reflection) - svetlo preko objektiva dolazi u isto vreme na senzor i preko ogledala na vizir, te fotograf vidi sliku u realnom vremenu. Kod sistemskih kamera (eng. EVIL - Electric Viewfinder Interchangeable lens, CSS - Compact System Camera, MILC - Mirrorless Interchangeable Lens Camera) ne postoji ogledalo već slika pada direktno na senzor, odakle se šalje informacija na digitalni vizir. Prednost je što fotograf bolje vidi kadar u uslovim smanjene svetlosti, ali pošto je vizir digitalni, postoji određeno kašnjenje dok se informacija obradi u senzoru i pošalje u vizir.

U današnjoj digitalnoj fotografiji se koriste senzori ekvivalentnih veličina od 8mm do 50mm. Mobilni telefoni imaju senzore dimenzija oko 4mm.

////SLIKA

Postoje sledeće vrste fotoaparata po veličini senzora:
1. Potrošački fotoaparati (eng. point and shoot) - ovo su tipični mali digitalni fotoaparati, koje je većina ljudi u nekom momentu posedovala. Njihovi senzori imaju odgovarajuće veličine od oko 8mm.
2. Napredni potrošački fotoaparati (eng. prosumer) - ovi fotoaparati su malo većih dimenzija, što im omogućava i da poseduju malo veći senzor - oko 12mm. 
3. Prelazni fotoaparati (eng. bridge camera). Poznati su još po imenu superzum ili megazum aparati, jer se najčešće prodaju sa ugrađenim objektivima velikog raspona - 20x. Imaju senzor veličine oko 20mm, što je i dalje manje od SLR aparata, ali je dovoljno veće od običnih džepnih fotoaparata. Njihovo telo podseća na SLR fotoaparate, što u kombinaciji sa nižom cenom privlači one koji bi želeli malo veći kvalitet od potrošačkih modela ali nisu spremni da se upuste u (polu) profesionalne modele. 
4. Mikro 3/4 - ovi fotoaparati su dovoljno mali da i dalje mogu stati u malo veći džep ali već poseduju dovoljno veliki senzor. Često se prodaju se izmenjivim objektivima, pa se koriste kao lake prenosne alternative velikim fotoaparatima normalnog formata.
5. Skraćeni format (eng. crop frame) - ovo je najčešći format fotoaparata sa izmenjivim objektivom. U zavisnosti od proizvođača veličine senzora variraju, ali se kreću negde oko 28mm. Česti tehnički naziv za ove fotoaparate je APS i u narodu su poznati kao polu-profesionalni, iako ih koriste mahom i profesionalci kao sekundarne kamere.
6. Pun ili normalni format (eng. full frame) - ovo je profesionalni format sezora koji dogovara starim filmovima od 35mm. S obzirom da je veličina formata odogovarajuća, oni imaju mogućnost (uz pomoć odgovarajućih adaptera) koristiti objektive sa starih analognih modela.
7. Srednji format (eng. medium frame) - ovi fotoaparati su mahom veći nego fotoaparati punog formata i njihovi senzori su veličina oko 50mm. Veličina i cena (od nekoliko hiljada do nekoliko desetina hiljada eura) utiču da se koriste samo za specijalne potrebe - detaljne fotografije grada iz ptičje perspektive ili fotografije svemira.

## Objektiv

Objektiv služi da fokusira (sažme) i modifikuje svetlost koja dopire iz stvarnih objekata na fotoosetljivu površinu tokom trajanja ekspozicije.

### Osnovna podela

Objektivi mogu biti fiksni (fiksna fokusna dužina) ili zum objektivi (promenljiva fokusna dužina). Fokusna dužina je razdaljina od sočiva objektiva do senzora i označava se u milimetrima. Npr. objektiv 18-55mm, je standardni zum objektiv raspona od 18mm do 55mm. Pošto kod dužih objektiva, svetlo mora da prođe veću razdaljinu do senzora, po pravilu su kraći objektivi brži i treba im manje svetla da bi dali iste rezultate. 

![dužina objektiva](https://github.com/meeroslav/vodic-za-fotografiju/blob/master/focal-lenght-rep-image.jpg)

### Širina otvora blende

Svaki objektiv ima maksimalni otvor blende definisan. Ova dimenzija se označava sa F tačkama. Manji broj označava veći otvor blende - npr. f1.4 je širi nego f3.5. Kod nekih zum modela ovaj broj je promenljiv u odnosu na dužinu objektiva. Npr. kod modela 18-15mm, makimalni otvor blende kod fokusne dužine 18mm je f3.5, dok je kod 55mm maksimalni otvor samo f5.6.

![širina blende](https://github.com/meeroslav/vodic-za-fotografiju/blob/master/fstops.jpg)

Dok je objektiv ograničen sa fokusnom dužinom (ako želimo da objekat bude bliži nego što maksimalna dužina omogućava ili dalji nego što minimalna dužina omogućava, moramo se fizički pomeriti), širina otvora blenda je promenljiva i kreće se od maksimalne (najmanji broj f) do minimalne - f22.

### Dubina slike

Dubina slike je maksimalna razdaljina između dva objekta u fokusu. Što je slika plića to je veći deo slike zamućen (eng. blurred). Ovaj efekat je često poželjan kod makro fotografije (slikanje sitnih predmeta - npr. cveća ili insekata - sa male razdaljine) ili portreta. Stoga, za ovakvu vrstu fotografije biramo što manju vrednost f. Sa druge strane, kod grupnih potreta, slika arhitekture ili pejzaža poželjno je da slika bude duboka, odnosno da što veći deo slike bude u fokusu. Ovakve slike iziskuju veliku vrednost f. Grupne fotografije i arhitektura se slika uglavnom sa f vrednostima između 6 i 11, dok se pejsaž često slika sa f22 a minimalno sa f11.

### Dužina ekspozicije

Dužina ekspozicije je vreme koje protekne između otvaranja i zatvaranja blende. Tokom ovog vremena svetlo pada na senzor i dovodi do reakcije. Ekspozicija se izražava u sekundama, odnosno delovima sekunde. Npr. 1/500 označava 500-ti deo sekunde.
TV filmovi se reprodukuju sa brzinom od 1/25. Za kvalitetan video potrebno je snimati u 1/50 brzini. Ukoliko je ekspozicija prekratka, senzor neće zahvatiti dovoljno svetla te će slike biti tamne. Zato se zvezdano nebo slika sa ekspozicijom od minimalno 8 sekundi. Ako je ekspozicija preduga, objekti na slici mogu da se pomere ili ruke fotografa za zadrhte, što će izazvati mutne slike. Sportske aktivnosti i uopšte sve situacije gde se objekti brzo kraču se po pravilu slika sa bar 1/500.
Kod fotografisanja statičnih objekata, dovoljna brzina na kojoj ne bi trebalo da dođe do zamućenja se izražava sa 1/dve dužine objektiva. Npr. ako slikamo sa 35mm objektivom, minimalna ekspozicija treba da bude 1/70.

### Osetljivost senzora

Senzori mogu imati različitu osetljivost podešenu. Osetljivost je količina svetla koja je potrebna da bi foto ćelija senzora odreagovala. Osetljivost se označava sa ISO vrednostima i najmanja osetljivost je 100. Najveća osetljivost može da ide do nekoliko stotina hiljada. Potrebno je napomenuti da su ove gornje vrednosti veštačke, te da posle neke granice (najčešće oko 1000-2000 ISO) dolazi do drastičnog pogoršanja slike, jer usled velike osetljivosti senzor reaguje i na delove fotografije koji bi trebalo da su crni.

![ISO](https://github.com/meeroslav/vodic-za-fotografiju/blob/master/maxresdefault.jpg)

## Modovi fotoaparata

![modovi](https://github.com/meeroslav/vodic-za-fotografiju/blob/master/shutter-over-770.jpg)

### Prioritet blende 

### Prioritet ekspozicije

### Manuelni mod

Sada kada znamo kako utice senzor (velicina i dinamicki raspon) i objektiv (duzina, ekspozicija, osetljivost i sirina blende) mozemo da razumemo na koji nacin funkcionise manuelni (M) mod na fotoaparatu koji nam daje 
